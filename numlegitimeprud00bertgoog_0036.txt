..23-

Fuit enim iste grammaticus quidam, latinae quidem linguae
studiosus, qui trecentis vel quadringentis fere annis post Chri·
stum, Valerii Flacci, hominis sub Augusto viventis, librum
libra, ut dixi, in breve coegit.

Porro quod de dictatoribus memoravi ab illo dictum esse,
si ex se dixit, nullius patet esse ponderis contra tam multa
quae a scriptoribus multo priorum temporum dicta sunt: si
vero ex Flacc0‚ neges necesse est quod de moribus veterum

· .' Romanorum senserit unus unoque loco grammaticus aetatis

Augusti potius esse credendum quarn quod in contrariam par-
’ tem disertissime docuerint Titus Livius et Dionysius Halicar-
nasseus, qui eodem —vel lere etiarn priore tempore fuerint,
Cicero quoque, qui reipublicae romanae cognoscendae tantam
dederit operam, tamque multi alii recentius, Pomponius,
Lydus, Zonaras, ut, quos rei testes supra adhibuerimeos
tanturn appellem. ’

Volo quoque animadvertas posteriores eorum nota habuisse
Flacci verba, si Flacci sint, neque tamen illis visa fuisse ea
. tam graviter esse dicta ut consentirent vel saltem jam aliquo
modo dubiam esse contrariam sententiam arbitrarentur.
Igitur si verba illa non cognoverunt, non Flacci ea esse sed
Festi unius, ideoque parum valere dicendum; sin autem
cognoverunt, ea tam parvi fecisse illos fatendum, tamque a
vero abhorrere putavisse ut omnino neglegerent silendaque
existimarent.

Ceterum quae adhibenda sit fides, si quis contra id quod
ceteri confirmaverint unus scripserit, Mommsen ipse re docuit,
cum Ciceroni ipsi, dicenti contra id quod constare illi videretur,
credere omnino noluerit.

Legimus enim apud Ciceronem, ut infra videbimus, capita-
lem habitam esse Romanis poenam vinculorum. Quod idern
ex quodam Titi Livii loco colligitur. Negat tamen Mommsen,
ideoque cives romanos sine provocatione in vincula conjici
potuisse contendit, neque aliud de Cicerone et Tito Livio
respondet nisi eos inhaere erravisse, unum docend0, alte·

 

