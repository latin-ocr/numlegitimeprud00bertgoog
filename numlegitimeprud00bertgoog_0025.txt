“¹7“

etiam quaestio perpetua institueretur3 erat autem poena parri·
cidii mors (r). ¹

Ergo, non obstantibus de provocatione legibus, judicibus
quaestionum perpetuarum atque etiam cui esset imperium
militare, et patrifamilias, et Pontifici Maximo, de capite civium
agere licebat. Ex quo recte colligas eas leges eo sensu esse
intellegendas, ut de capite civium agi sine provocatione gene-
ratim vetarent, exceptis videlicet iis judicibus quibus vi legum
aliarum, vel tantum usus, jus illud constitueretur.

Nam in ea vetere republica, quod praesertim ad jus publi-
cum, vel, ut posterius dictumest, poenale attinet, non inunum
quoddam corpus leges coaluerunt, ita perfectum et partibus
sibi constantibus absolutum, ut sicut ζῶόν τι natum esse vide·
retur3 sed aliae leges aliis legibus moribusque ipsis temperatae
circumscribebantur, neque eas recte interpreteris nisi ad illas
alias leges moresque diligentissime attenderis. ’

Hoc igitur tantum quaerendum est nobis, utrum moribus
concederetur necne Patribus Conscriptis ut, Republica in
angustias vertente, jus vitae et necis in cives consulibus
tribuerent.

m

CAPUT lll

QUAM RECTE CREDIDERIS SENATUI FACULTATEM FUISSE UT tument·
RlAM QUAMDAM POTESTATEM EXTRA ORDINEM TRIBUERET .

Licitum esse senatui judiciariam potestatem aliquando
tribuere haud dubium est quin moribus confirmetur. Quod
ut perspicuum fiat, haec primum referam - neque multis tamen
verbis -'- in quibus quidem potestatem illam adversus homines
civitate carentes exercitam luisse fatendum est referenti.

(1) Hoc moris fuisse notum est ut parricidae, sacco inclusi eum gallo,
cane, simio, vipera, in mare conjicerentur.

2

 

