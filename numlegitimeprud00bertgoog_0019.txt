se- sentire professus esset, idem ipse senatus frequens censuit.
Damnati igitur rei capite.

Nec mora. Ne quid nefarium auderet multitudo conjurationis
conscia, quae tum in foro incerta consilii versabatur et sibi
quoque metuebat, damnatos e domibus in carcerem deduxit
consul atque, ignorante plebe, in conspectu suo necari jussit: -
deinde in forum progressus, vixisse eos pronuntiavit. Tum
festis vocibus exceptus est, decedentemque domum cum favore
ac laudibus prosecuti sunt.

Qui vero pro Catilina stabant, fracti anim0, dilapsi sunt,
dumque Romae sedebant silentes, quasi terra conditi, in Etru·
ria Catilinae exercitum multi deseruerunt.

lpse vero, ut erat fortis animoque indomito, fortunae malae
cedere noluit, inque agro Pistoriensi, tentata belli sorte, strenui
militis et boni imperatoris officia simul exsecutus, « longe a suis
inter hostium cadavera repertus est, paululum etiam spirans
ferociamque animi, quam habuerat vivus, in voltu reti·
nens (1). »

ln illa tanta conjuratione opprimenda, in puniendis lentulo,
iisque qui in eadem noxa erant, magnae fuerunt Tullii consulis
partes. Itane tum egerit ut eum cum quibusdam reprehendi jure
velis, ea ipsa res est de qua hic jam sum disputaturus.

Videtur porro mihi tum legitime tum prudenter se gessisse. ’
Quod utrumque ex ordine explicare, atque, si facultas erit,
probare incipiam.

(1) Sara, Catil, LXI.

 

