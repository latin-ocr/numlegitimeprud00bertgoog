..45-

Nullum igitur ex ista profectione contra eum sumi decet
argumentum. ,

Sententia autem, a populo adversus exsulantem dicta, ab
eodem populo, mox contrariam sententiam ferente, ita rescissa
subversaque habenda est ut sublata esse quasique numquam
fuerit jure meritoque videatur.

Adverte etiam priorem sententiam eo modo fuisse latam ut,
rebus turbatis, quod veliet Clodius, homo tum popularibus
acceptissimus, id multitudo, caeco impetu, ageret, posteriorem
vero, tempore ad considerandum dato, uno quasi omnium
suffragio esse pronuntiatam.

Neque res minori laetitiae fuit Italiae quam Urbi. Narrat
enim Plutarchus nullam fuisse civitatem quae, magno cuncto-
rum civium plausu atque gaudio, redeunti Tullio obviam non
iret, ita quidem ut veris minora ipse diceret, cum deinceps
totius ltaliae quasi humeris sustentum‚ se Romam rediisse
profiteretur (1). Immo ubi urbem suit ingressurus,ne ipse quidem
abstinuit Crassus, qui ei inimicissimus fuerat, quominus ei
occurreret honoris causa.

, Videbatur, igitur nemini recte condemnatus, omnibus contra
ita injuste vexatus, ut se erga eum grato esse animo decere
arbitrarentur, nedum quod egisset objicere vellent.

Itaque hic habes quid de coniuratorum nece senserit populus,
cum factus esset animi compos sibique soli pareret.

Ergo opponentibus actiones quasdam contra eos fuisse exer·
citas, qui senatusconsulto ultimo usi essent, respondendum
putaveris mirum certe non fuisse, cum, studiis civilibus
accensis, adversarios adversarii reos quovis modo facerent,
atque verbo et malis artibus, vique aliquando curarent ut
condemnati tollerentur de illo angusto itinere ambitionis, in
quo Lucretius tam multos luctantes et sanguine sudantes
viderit (a). ln republica illa turbulenta is fuit accusandi furor

(ι) ΡιυτΛιιεΗ., Οἷα, ΧΧΧΙΙΙ. - Ci. Ciceronis ipsius orationem in
senatu habitam post reditum, XV.
(a) De Natura rerum, V, 1126.

 

